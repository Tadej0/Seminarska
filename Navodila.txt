Seminarska pri predmetu Računalniška analiza besedil.

Navodila:

Naloga: s pomočjo orodij iz paketa TextGarden izvedite na zbirki besedil naslednje korake:

S programom Txt2Bow pripravite predstavitev v formatu bag-of-words.
S programom BowKMeans pripravite razvrstitev dokumentov v skupine po metodi k-means za dva različna k in analizirajte rezultate.
S programom BowTrainBinSVM pripravite klasifikatorje za dve redki in dve pogosti kategoriji. Te klasifikatorje s programom BowClassify uporabite na besedilih iz naslednje zbirke (če ste učili klasifikatorje na zbirki n, poženite klasifikatorje na besedilih iz zbirke n + 1). Izračunajte precision, recall, F1, klasifikacijsko točnost in narišite krivuljo precision/recall.
Opomba: BowClassify se sesuje, če je bil klasifikator naučen na kategoriji, ki ni imela nobenih negativnih učnih dokumentov; to se pri nekaterih naših zbirkah besedil lahko zgodi npr. s kategorijo GCAT, zato je v svojih poskusih raje ne uporabljajte.
Kako narišemo krivuljo precision/recall? Testne dokumente uredimo padajoče po vrednosti, ki jo napove klasifikator (s tem je mišljena napoved kot realno število — npr. če je BowClassify pri nekem dokumentu izpisal „1. -0.926 'GPOL'“, je njegova napoved tukaj −0.926), nato pa se vprašamo: „kakšen precision in recall dobimo, če razglasimo prvih k dokumentov za pozitivne, ostale pa za negativne?“ To naredimo za vsak k od 0 do števila dokumentov in dobljene pare ⟨precision, recall⟩ narišemo na grafu, kjer postavimo precision na y-os, recall pa na x-os. Takšna krivulja je zanimiva, ker nam pove, kaksne tradeoffe med precisionom in recallom nam ta model omogoča, če smo pripravljeni spremeniti prag, nad katerim napovedujemo pozitivni razred.
Prejšnji korak izvedite za dve vrsti jeder: linearna (parameter -t:linear) in polinomska s stopnjo d = 3 (-t:polynomial -ker_p:3).
Za vsako od uporabljenih štirih kategorij poiščite na internetu po eno besedilo, ki ga klasifikator za tisto kategorijo napove kot pozitiven primer.
Pripravite poročilo (5-10 strani) in 10-15-minutno predstavitev. (Pri predstavitvi naj nastopijo vsi člani skupine!)

Rok za oddajo: poročila in folije (PowerPoint ali PDF) pošljite na janez.brank@ijs.si do 5. januarja 2016. Predstavitve bodo potekale na predavanjih 12. januarja 2016.

